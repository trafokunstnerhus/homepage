---
title: Historie
type: historie
image: img/1924-Wilse-Anders-Beer-Osl-mus.jpg
values:
  - heading: Arkitektur
    text: >-
      Trafostasjonen som bygg har sin egen historikk. Bygget er Oslos eldste
      transformatorstasjon, og er også en av landets eldste. Den er et byggverk
      i nyklassisistisk industristil fra 1915, tegnet av arkitekt Thorvald
      Astrup for Akers Elektrisitetsverk. Trafos eiendom, på kanten av Ensjø,
      vendt mot fjorden og byen, var i sin tid utpekt som det første
      alternativet til beliggenhet den gang man skulle bygge slottet i Oslo


      Tøyen trafostasjon er oppført på Byantikvarens Gule liste som bevaringsverdig. Bygningen er unik industriarkitektur, og fasader mot vei er totalfredet.  
    imageUrl: img/1924-Wilse-Anders-Beer-Osl-mus.jpg
  - heading: Driften opphører
    text: På 70-tallet ble det bygget en ny transformatorstasjon ved siden av den
      gamle på Tøyen, og etter hvert ble det gamle bygget fraflyttet. Tilbake
      sto et tomt skall, skittent og preget av hard bruk.
    imageUrl: img/01rwtkqjes.jpeg
  - heading: Atelierkomiteen
    text: Unge Kunstneres Samfund, UKS, opprettet på begynnelsen av 70-tallet en
      egen atelierkomité for å imøtekomme et sterkt stigende behov for nye
      atelierer til kunstnere i Oslo. Komiteen, ledet av Kari Rolfsen, gjorde en
      stor innsats for å få kommunen til å ta ansvar for å avhjelpe
      ateliermangelen for kunstnerne i Oslo. Den hadde befaring til mange steder
      i Oslo, deriblant den gamle trafostasjonen på Tøyen. Gjennom forhandlinger
      med Oslo kommune ble det klart at kommunen som eide daværende Oslo
      lysverker, kunne stille bygget til disposisjon for kunstnerne mot at de
      selv bekostet all oppussing og innredning mot husleiefritak for
      innvesteringen. For kunstnerne var dette gunstig. Bygget hadde et røft og
      lite påkostet interiør, godt egnet for atelierer og egeninnsats.
    imageUrl: img/03rwtkqjjp.jpeg
  - heading: Opprettet
    text: Bystyret i Oslo vedtok høsten 1972 å opprette TRAFO Tøyen kulturhus som
      atelierer for billedkunstnere og lokaler for Oslo teatersenter. 02.09.1975
      var det offisiell åpning av det som den gang het Tøyen kulturhus, TRAFO.
      Fra start var det 10 billedhuggeratelierer, 6 maleratelierer og et felles
      verksted for 4 tekstilkunstnere. For billedhuggere, hvor en økning i
      oppdrag på 70 og 80-tallet gjorde at monumentalatelierer var etterspurt,
      var 12 av atelierene med individuell adgang fra bakkeplan en god mulighet
      for å kunne arbeide både inne og ute. Dette ga også lettere transport av
      tyngre materialer.
    imageUrl: img/03rwtkqjjj.jpeg
  - heading: Oppbyggingsfase
    text: Oslo kommune fikk leie tidligere Tøyen trafostasjon gratis av Oslo
      lysverker i 1972. Den gang var Oslo lysverker 100 % eid av Oslo kommune.
      Lysverket ble privatisert på slutten av 80-tallet. Oslo kommune ble da
      hovedaksjonær i Oslo Energi. Ved denne politiske handling “glemte”
      politikerne å videreføre kunstnernes avtale med Oslo kommune. Oslo Energi
      ble sent på 90-tallet solgt videre til Hafslund, fortsatt med Oslo kommune
      som største aksjonær.
    imageUrl: img/01rwtkqjes.jpeg
  - heading: Rehabilitering
    text: I 2009/2010 ble bygget totalrenovert utvendig med full rehabilitering av
      puss fasade, rensing og bevaring av alle detaljer og skifting av taket.
      Rehabiliteringen omfattet hele bygget og ble gjennomført for 6,5 mill
      kr.<br> Innvendig blir det foretatt løpende ombygginger, rehabilitering og
      vedlikeholds&shy;oppussing. Målet er å frigjøre flere arbeidsrom.
      Gjesteatelier, rom for visning, prosjekter og fellesrom er også en del av
      planen.
    imageUrl: img/1947-F-Leif-Ørnelund-Oslo-Museum.jpg
---
